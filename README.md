# PCTO-IISVE-2023-2024

GIORNO 1
Durante il nostro primo giorno ci siamo subito cimentati nell'M5CoreS3, cercando di capire il funzionamento e il possibile utilizzo della sua interfaccia SD. L'obbiettivo stava nel riuscire a scrivere e leggere un file di testo 
contenuto nella scheda SD tramite l'ambiente di programmazione Arduino. Siamo partiti sfruttando l'esempio di codice fornito sul sito dal quale poter acquistare e visualizzare le caratteristiche del dispositivo. Per poter 
utilizzare il codice è stato necessario cercare e successivamente installare la scheda adatta, vale a dire quella dell'M5CoreS3. Oltre questo è stato necessario implementare alcune librerie che han reso possibile il corretto 
funzionamento del programma. Nell'utilizzo del programma sono state riscontrate diverse difficoltà, in primis la non conoscenza di parti del codice. Dopo aver effettuato diverse ricerche e soprattutto prove, abbiamo 
iniziato a comprendere ciò che il programma svolgeva senza interruzioni nell'esecuzione del programma. L'intento successivo è quello di riuscire a sostituire una semplice parola o frase con un clock. Cercheremo anche 
di approfondire meglio il codice per testare le diverse dinamiche, ad esempio in caso la scheda SD non fosse inserita o che non esista un file al suo interno nel quale scrivere. 

GIORNO 2
Oggi abbiamo cominciato a capire il funzionamento del dispositivo M5Stamp S3, l'obiettivo principale è riuscire a utilizzarlo per raccogliere valori analogici e trascriverli su una scheda SD. Prima di poter raccogliere i valori, però, abbiamo iniziato a concentrarci sulla prima sfida: riuscire a creare un canale di comunicazione tra l'M5Stamp S3 e il MicroSD Module, che consiste praticamente nel creare un collegamento tra i due. La prima difficoltà riscontrata è stata quella di lavorare su un dispositivo presente sul mercato da relativamente poco tempo, e questo fa sì che si riescano a trovare altrettante poche informazioni su di esso e sul suo funzionamento, a maggior ragione se si considera un collegamento con scheda SD. Abbiamo provato a utilizzare il codice che avevamo usato il giorno 1 per la scrittura e lettura di un file di testo su scheda SD con l'M5CoreS3, ma non ha funzionato, restituendoci diversi errori. Quest'ultimi sono stati attribuiti al fatto che probabilmente tra i due disposiivi la sintassi da utilizzare non è la stessa. 

GIORNO 3
Il terzo giorno è stato impiegato prevalentemente nella risoluzione del problema riscontrato con l'M5Stamp S3, vale a dire la possibilità attraverso quest ultimo di scrivere e leggere su una scheda SD. Ciò che impediva il corretto funzionamento riguardava il codice di Arduino, che continuava a dare errori. Dopo diverse ricerche e implementazioni di alcune librerie il problema continuava a persistere. Purtroppo sull'M5Stamp S3, essendo uscito da poco, ci sono veramente poche informazioni e quindi è stato difficile avvalersi di informazioni trovate sul web. Per non rimanere bloccati in questo ostacolo, abbiamo cercato di creare un codice più semplice per l'illuminazione di un led RGB che si trova all'interno del microcontrollore. Anche in questo caso, però, la compilazione del codice segnalava errori. Tutto ciò era dato non da una sintassi scritta male, ma dal fatto che non vi era comunicazione tra la porta seriale e la scheda. A questo punto abbiamo deciso di mettere un attimo da parte l'M5Stamp S3 per dedicarci alla realizzazione dello schema elettrico di un circuito preamplificatore. Il software utilizzato è stato EasyEda e, visto che il circuito ci era già stato fornito in PDF, abbiamo cercato di importarlo direttamente. Purtroppo non è stato possibile perchè in quel software è possibile importare solamente file di immagine o DXF, ovvero un formato per file di tipo CAD. L'impegno prefissato per il giorno successivo è stato quello di copiare direttamente lo schema senza importare nulla.

GIORNO 4
Abbiamo deciso di dividerci le mansioni oggi. Uno di noi ha dedicato il suo tempo a cercare di scoprire un po' di più riguardo al dispositivo M5StampS3 connesso al MicroSD Module, principalmente si è trattato di un lavoro di ricerca. Infatti, in accordo con quanto constatato i primi due giorni, è relativamente complesso riuscire a trovare informazioni su ciò che stiamo trattando, i tutorial che esistono si contano sulle dita di una mano e non sono esaustivi ai nostri scopi. Per questo motivo non si è riusciti ad andare molto avanti rispetto alla situazione precedente, ancora non si è trovato un modo per collegare l'M5StampS3 al MicroSD Module. Non appena rivedremo il professor Scaradozzi, ci fornirà di un altro microcontrollore che andrà a sostituire quello con cui abbiamo effettuato le prove sin ora (mi riferisco all'M5StampS3), infatti, probabilmente, il motivo per cui ancora non siamo riusciti a effettuare il collegamento è che quello che stiamo usando non è il microcontrollore incline ai nostri scopi. Comunque sia oggi abbiamo provato il nuovo ambiente di programmazione dell'azienda M5Stack, che si chiama UIflow 2.0. Su di essa abbiamo effettuato qualche prova di codice e abbiamo fatto qualche prova di codice, constatando che: l'M5CoreS3 ha un led al suo interno che può essere comandato, ha un pulsante che non funziona (o perlomeno quello del nostro dispositivo non da cenni di operatività), e che non possiede uno speaker interno nonostante sull'ambiente di programmazione c'è la possibilità di programmarne uno nella sezione dei "built-in hardware". L'altro di noi due si è concentrato sulla creazione del PCB del preamplificatore del progetto "Delphi", essendo partito da un pc e un account diversi non si è stati in grado di condividere quello già iniziato il giorno 3, quindi si è partiti da zero. Per la creazione del PCB è stato fatto riferimento all'immagine condivisa dai ragazzi nella sezione "file" del nostro gruppo di Teams. Non ci sono stati particolari problemi se non che alcuni componenti non si trovavano e sono stati lasciati vuoti degli spazi pensati proprio per loro, che verranno colmati non appena ci rivedremo col professore o con i ragazzi.

GIORNO 5
Sulla scia della divisone dei lavori del giorno quattro, oggi abbiamo continuato a lavorare ognuno sulla propria mansione. Prima di ciò abbiamo saldato i pin di una basetta in PCB progettata appositamente per il secondo M5StampS3 datoci dal professor Scaradozzi, teoricamente dovrebbe essere in grado di funzionare correttamente con il MicroSD Module. Dopo la saldatura abbiamo ripreso i nostri lavori, e per quanto riguarda la progettazione del PCB si è riusciti quasi ad ultimarlo, riuscendo ad individuare autonomamente i componenti che mancavano, tra cui: amplificatori operazionali, pin per Inputs e Outputs, un resistore con trimmer e un jumper per la saldatura. L'ambito software è rimasto più complesso da portare avanti, inizialmente abbiamo ottenuto qualche vittoria riuscendo a far accendere il led dell'M5StampS3 anche con diversi colori, inoltre si è riusciti ad utilizzare il pulsante built-in del dispositivo per controllare la variazione dei colori, cosa che con il primo M5StampS3 non funzionava. Oltre a questo, però, non siamo riusciti a far andare il codice per il collegamento del MicroSD Module con il microcontrollore - per il fatto che è continuato a presentarsi un errore nella fase di verifica del codice trovato sul sito di Arduino, e non nella fasi di caricamento, questo ci ha fatto escludere un problema tra Pc e microcontrollore.

GIORNO 6
Come la settimana scorsa siamo partiti con compiti divisi. Da una parte abbiamo cercato di portare a termine lo schema elettrico del preamplificatore del progetto "Delphi". Per il suo completamento al momento manca solamente un componente mai incontrato fino a ora nella nostra esperienza scolastica: il suo simbolo elettrico è raffigurato da due barre verticali che non son collegate tra loro da niente. Una volta risolto il problema si potrà procedere con la realizzazione del PCB. Dal punto di vista del M5stamp S3, invece, c'è una situazione di stallo: nonostante le ripetute ricerche e compilazioni di diversi codici, ancora viene segnalato un errore che impedisce il funzionamento corretto del codice. Dopo aver avuto conferma, tramite ricerca approfondita delle informazioni, della possibilità di interfacciarlo con una scheda SD, si cercherà di risolvere i problemi incontrati nella compilazione del codice.

GIORNO 8
Oggi è arrivato in laboratorio il professor Scaradozzi con un dispositivo che potrebbe risultare molto utile al nostro scopo: M5Capsule. In particolare ha tutte le funzioni dell'M5Stamp, ma è costruito in maniera tale da avere anche uno slot per la scheda TF, che praticamente potrebbe essere equiparata alla classica scheda SD. Questo elimina il problema di dover collegare l'M5Stamp con il MicroSD module, rimane però il problema di riuscire a registrare dati analogici sulla scheda di memoria contenuta nell'M5Capsule e riuscire a leggerli. Il primo approccio verso questa M5Capsule è stato quello di inviargli dei dati ASCII attraverso la tastiera del computer e il software "UART_Terminal_NET_4.5". Successivamente abbiamo provato a cambiare il colore del led dell'M5Capsule con il codice che avevamo utilizzato per l'M5Stamp, ovviamente cambiandogli la porta. Il codice però non ha funzionato finendo per mostrarci un errore che non siamo riusciti a codificare.

GIORNO 9
Sulla stessa falsa riga del giorno 8 abbiamo entrambi lavorato sullo stesso problema, lasciando un attimo da parte l'elaborazione del PCB. Prima di tutto il professor Scaradozzi ci ha consigliato di riprendere il lavoro sul suo modello di M5Capsule, a cui aveva effettuato l'operazione di "blinding" dal solito programma "burner" di M5Stack. A questo punto l'obiettivo era provare ancora una volta a comandare la colorazione del led contenuto nell'M5Capsule. A questo proposito abbiamo ripreso il codice usato prima per l'M5Stamp, quello che ci aveva dato errore. Nonostante il dispositivo fosse stato sottoposto all'operazione di "blinding", il codice ha continuato ad andare in errore. Non essendo un errore sintattico, quindi direttamente collegato alla scrittura del codice, non si è capito bene cosa stessero a significare le parole descrittive dell'errore stesso. Abbiamo inoltre cliccato sul link del sito per la rilevazione degli errori, proposto alla fine della descrizione dell'errore del codice, ma non abbiamo trovato niente che ci potesse aiutare. A questo punto ci siamo spostati sull'ambiente di programmazione UIflow, pensando potesse essere più diretto e più semplice. Effettivamente siamo riusciti ad accendere il led posto in basso dell'M5Capsule e ad attivare un rumore riconducibile a un "bip" proveniente dal suo interno.

GIORNO 14
Nei giorni scorsi abbiamo dedicato tempo a cercare informazioni per poter scrivere dati sulla scheda SD utilizzando il microcontrollore M5Capsule. Purtroppo le informazioni trovate non sono state abbastanza da permetterci di raggiungere l'obiettivo prefissato. Intanto però siamo riusciti ad accendere il led anche con l'ambiente di programmazione Arduino, attraverso il codice condiviso qui su GitHub. 
Per concludere, alla fine siamo riusciti a interfacciarci con la scheda SD inserita nello slot apposito del M5CoreS3, e ad accendere il led controllando la sua colorazione utilizzando i microcontrollori M5StampS3 e M5Capsule. Tutto quel che siamo riusciti a fare è stato fatto sfruttando l'ambiente di programmazione Arduino.
